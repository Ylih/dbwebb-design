---
Title: Design principles
Description: About design principles
---

Kursmoment 06 Analys
=======================

I detta kursmoment består en del av uppgiften av att analysera designprinciper i webbplatser.

Urval
-----------------------

Vi ska välja ut tre webbplatser att analysera.

Vi valde att återanvända oss av de webbplatser som vi använde i det tidigare kursmomentet gällande analys av bland annat färgschema och typografi.

Första valet: https://www.kevinpowell.co/, hädanefter “Hemsida 1”.

Andra valet: https://feber.se/, hädanefter “Hemsida 2”.

Tredje valet: https://aforestlife.com/, hädanefter “Hemsida 3”.
Vi valde att huvudsakligen hålla oss till kategorin "personsidor" vilket innefattar bloggar, dock är Hemsida 2 en teknikblogg som inte faller inom begreppet “personsidor” men den passar väl in i vår analys då motiveringen till vårt urval grundar sig i kontrasterna i design mellan de olika webbplatserna.

Metod
-----------------------

Under genomförandet av denna uppgift så utgår vi från designprinciperna tagna från https://www.canva.com/learn/design-elements-principles/  


Resultat
-----------------------

###Hemsida 1

Vi upplever att syftet, sett från skaparens sida, är att skapa ett eget varumärke inom webbutveckling.

Genom att erbjuda tjänster gratis online kan man nå ut till en större massa, vilket är gynnsamt för både skaparen och användaren.

Gällande webbplatsens design är vår uppfattning att hemsidans färgpalett i kombination med vit bakgrund skapar en stor kontrast som vid första anblick ger ett minimalistiskt intryck med en enkel men stilren typografi kombinerat med en modest färgpalett. Vi får intrycket att detta är medvetna val av skaparen som enligt vår mening lyckats väl med att föra vidare känslan av simplicitet till användaren. Några designprinciper som vi noterat är användandet av raka linjer, en akromatisk färgpalett samt upprepning, där samma färgerna ofta är återkommande genom hemsidan. Se bilaga 1.1.

Tillsammans bidrar dessa principer till behaglig upplevelse för användaren och enligt vår bedömning framgår hemsidans budskap tydligare. Vi anser att det är just enkelheten som kännetecknar denna webbplats.

###Hemsida 2

Målet med hemsidan är, enligt vår uppfattning, att generera trafik av besökare med teknikintresse för att via riktade blogg-/reklaminlägg styra besökare till företag i ett kommersiellt syfte. Genom detta hoppas man kunna generera annonsintäkter från företag som betalar för att få sina annonser presenterade på webbplatsen. Syftet om annonsintäkter framgår tydligare om man använder sig av en adblocker se bilaga 1.2.

Överlag har webbplatsen en enkel färgpalett. Skaparen har valt en vit bakgrundsfärg till samtliga blogginlägg, vilket gör att blogginläggen sammanfogas med övriga annonser. Även deras typografi liknar den av annonser. Den gråa paletten med orange som en accentfärg är väldigt “clean” men det hemsidan brister i är designval som likt de som tidigare nämnts.

Hemsida 2 har använt sig utav linjer för att dela upp headern från resterande innehåll och för att visa när det kommer blogginlägg från en annan dag.

Något vi noterade är att det visas hela blogginlägg på förstasidan. Det hade förmodligen gynnat webbplatsen om skaparen valt att bara visa en överblick av artikeln som expanderar när besökaren klickar på den.

Då Hemsida 2 är präglad av annonser skapas ett plottrigt intryck. Vi anser även att Hemsida 2 inte lyckats skapa en optimal rytm mellan webbplatsens element då mellanrummen mellan elementen varierar i storlek. Visserligen kan man argumentera för att varierande storlek på mellanrummen skapar en lekfullare design men i detta fall framhävs det “plottriga” intrycket och blir alltför dominant. 

###Hemsida 3

Målet med denna webbplats är väldigt tydlig och författaren av hemsidan har själv angivit en förklaring på webbplatsens “about” sida. Skaparen avser att via denna blogg skriva om spelet Animal Crossing då hon blivit inspirerad av andra som bloggat om spelet.

Webbplatsen använder sig av en design bestående av ljusa färger som är starkt influerat av spelet. Här används bilderna som rubriker och font-stilen matchar den på spelets omslag. Det anses rimligt att anta att skaparen använd original-spelet som referens vid skapandet av denna hemsida.

Hemsida 3 använder sig av ett flertal designprinciper. De designprinciper som är tydligast är kontrast, rytm, enighet och proportion. Med hjälp av proportion framgår det tydligt att inläggen ligger i centrum då elementet tar upp mest utrymme. Hemsida 3 lyckas skapa en lugn rytm med hjälp av enhetliga mellanrum mellan objekten. Hemsida 3 har använt kontrast för att fånga uppmärksamhet på artiklarna med hjälp av en vit bakgrund som sticker ut lite utöver det vanliga. Designprinciperna är överensstämmande genom hela hemsidan. (alla sidor ser likadana ut).

Vi anser att designen är genomtänkt då det finns ett tydligt mål med hemsidan och att skaparen framför detta via design som ytterligare stödjer syftet.

Analys
-----------------------

Vi har observerat webbplatser vars design delvis består av akromatiska färgpaletter, raka linjer och upprepning, där färger ofta är återkommande. Med hjälp av proportion kan skaparen centrera och framhäva exempelvis inlägg på en hemsida där andra element annars riskerar att fånga användarens fokus.

Likt väl implementerade proportioners användbarhet kan implementering av kontraster även  rikta användarens uppmärksamhet till webbplatsens artiklar genom till exempel en vit bakgrundsfärg som urskiljer sig från övrig basfärg.

Vi har noterat hur dessa designprinciper tillsammans bidrar till en behaglig upplevelse för användaren och enligt vår bedömning kan en kombination av dessa hjälpa till att främja webbplatsens budskap ytterligare.

Vi har även noterat hur en webbplats, vars design och struktur är bristande, kan få en negativ påverkan på användarupplevelsen då känslan av att elementen upplevs “plottriga” blir genomträngande.

Självständig analys
-----------------------

Hemsidans design påminner lite om den av hemsida 1. Det är inte för mycket intryck vilket gör att den går bra att titta på under längre tid.
Det blir även en tydlig hierarki när man använt sig av proportion för att visa vad som står i fokus.

Målet är att få den som går in på hemsidan att känna att man i lugn och ro kan gå igenom allt innehåll.
Designen gynnar målet genom att ha en bra rytm vilket förmedlar ett lugn samtidigt som det ljusa temat skapar en viss energi med valet av gul som bakgrundsfärg.

Några av de huvudsakliga designprinciper som går att finna på hemsidan är: enighet, rytm, hierarki, proportion och balans.

Genom att använda sig av proportioner har man lyckats skapa en tydlig hierarki som visar vad som står i fokus. Man har arbetat en del med whitespace för att få jämna mellanrum mellan element vilket skapar en bra rytm på hemsidan. Hemsidan känns balanserad då inget element tar mer plats än det andra på ett ologiskt sätt. Enigheten skapas då alla element kan samexistera utan att något element inte passar in. 

Designprinciperna överensstämmande genom nästan hela hemsidan. Det som skiljde sig åt var de så kallade landningssidorna där man använt sig av grid för att skapa en enhetlig design. Anledningen till att designen inte skiljer sig åt så mycket beror på att designen är väldigt generell och det händer inte så mycket förändring.

Efter analysen av de tre hemsidorna så insåg jag att det fanns saker jag kunde göra på min egen hemsida.
Designen som den är just nu fungerar men är ganska tråkig i jämförelse med hemsida 1 och hemsida 3.
Genom att lägga till textur eller jobba mer med bilder så tror jag att sidan hade känts mer levande.
Jag har även sett små ändringar jag kan göra för att ge hemsidan ett ansiktslyft.

Jag har uppdaterat båda mina teman då kontrasten inte var tillräckligt stor mellan viss text och bakgrundsfärgen.
Jag har lagt till linjer med högre kontrast på hemsidan för att rama in vissa element som min header och footer samt bilder.
Jag har valt att skriva allt i min navbar med stora bokstäver och bytt ut fonten till samma font som headers.
Jag tog även bort test och docs från navigeringen då jag vill minska mängden intryck.

Referenser
-----------------------
I vår analys använde vi oss av nedan källor:
https://www.canva.com/learn/design-elements-principles/

Bilagor
-----------------------

Bilaga 1.1

<a href="%base_url%/image/KPdesignprinciples.png" aria-label="opens original image">
    <img class="analysis-img" src="%base_url%/image/KPdesignprinciples.png&save-as=jpg" alt="Kevinpowell design">
</a>

Bilaga 1.2

<a href="%base_url%/image/feberAdblock.png" aria-label="opens original image">
    <img class="analysis-img" src="%base_url%/image/feberAdblock.png&w=500&save-as=jpg" alt="Feber with adblocker">
</a>

Övrigt
-----------------------

Följande personer har deltagit i att författa rapporten:

Rickard Malmgren, Eva-Lotta Andersson, Jesper Yli-Hukka Högback

### Förbättra din portfölj med designprinciper

1. Jag har valt att implementera linjer för att rama in och skapa en känsla av prydlighet.
2. Jag har ändrat min färgpalett för att skapa mer kontrast.
3. Jag har försökt att skapa en rytm med jämna mellanrum mellan elementen där det främst skiljer sig lite mer då det är en h1 rubrik.